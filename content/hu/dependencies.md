## II. Függőségek
### Egyértelműen definiált és elkülönített függőségek

Legtőbb programozási nyelv rendelkezik valamiféle függőség kezelési eszközzel a megosztott komponensek kezelésére, mint a [CPAN](http://www.cpan.org/) Perl vagy a [Rubygems](http://rubygems.org/) Ruby esetében. A függőségek installálhatóak rendszer szinten ("site packages") vagy leszűkítve arra a könyvtárra ami az alkalmazást tartalmazza (ezt "vendoring"-nak vagy "bundling"-nak hívjuk) 

**A tizenkét-faktoros alkalmazás sosem támaszkodik a rendszer szintű csomagok implicit meglétére**, minden függőséget teljesen és pontosan meghatároz a *függőség jegyzéken* keresztül. Továbbá annak biztosítására, hogy ne szivároghasson be egy előre telepített függőség a futtató környezetből *függőség izolációs* eszközöket is felhasznál. Az éles rendszeren és a fejlesztés során is a teljes és kizárólagos függőség specifikáció alkalmazásra kerül.

Például a Ruby [Bundler](https://bundler.io/)-je a `Gemfile` jegyzék formátumot használja a függőségek definiálására és a `bundle exec` parancsot a függőségek elkülönítésére. Python esetében két kölönböző eszköz valósítja meg ezeket a lépéseket --  [Pip](http://www.pip-installer.org/en/latest/) használható a deklarációhoz és [Virtualenv](http://www.virtualenv.org/en/latest/) az izolációhoz. Még a C nyelvhez is létezik az [Autoconf](http://www.gnu.org/s/autoconf/) a deklarációhoz míg a statikus linkelés hasznáható a függőségek elszigeteléséhez. Függetlenűl a rendelkezésre álló eszközöktől, a függőségek definiálása és elszigetelése mindíg együtt használandó. Csak az egyik nem elegendő ahhoz, hogy az alkalmazás megfeleljen a tizenkét faktor követelményeinek.

Előnye az explicit függőség definíciónak, hogy nagyban leegyszerűsíti az új fejlesztői környezetek felállítását. Az új fejlesztő az alkalmazás kódbázisát lehúzhatja saját gépére, csak az adott nyelv futtató környezetére és a függőség kezelő eszközre van szüksége. Ez után minden egyebet képes lesz telepíteni az alkalmazás *build parancsának* futtatásával. Például Ruby/Bundler esetében ez a parancs a `bundle install`, míg Clojure/[Leiningen](https://github.com/technomancy/leiningen#readme) esetén a `lein deps`.

A tizenkét-faktoros alkalmazás nem függhet bármely rendszer szintű eszköz rendelkezésre állásától. Ilyen például a közvetlen shell hivás az ImageMagick vagy a `curl` parancsra. Lehetséges, hogy egy vagy több környezetben ezek alapvetően rendelkezésre állnak, de ezen eszközök megléte vagy kompatibilis verziója nem garantálható minden meglévő vagy jövőbeli környezetre ahol az alkalmazás futni fog. Ha az alkalmazásnak szüksége van egy rendszer szintű eszközre, azt az eszköz a függőség kezelőben definiálni kell.
